<div id="tagwitness">Dobbelt <span>Vitne: Israel</span></div>
<div id="tagworks">Det bittersøte</div>
<div id="tagdate" class="created">5. juli 2024</div>
<h1 id="ph">Hvorfor blir De utålmodig?</h1>
<div id="prophecy">
<p>Kom, bøy Deres hjerter og ører og hør Deres Herres Ord, min Kirke og endog min Brud. Hvorfor er De så brått blitt fjernet fra Deres håp om min tilsynekomst, som om jeg ikke kommer? Som om Jahves erklæringer kan endres? Har den store evige Gud, Jahve, glemt sine løfter? Har jeg glemt mine ord og løfter? Sannelig, sannelig, jeg sier nei! Og alle som tillegger Jahve, den store evige Gud, og meg, Yeshua HaMashiach, Herrenes store Herre og Kongenes Konge, dårskap, bør omvende seg øyeblikkelig. Be om tilgivelse, mine barn, og fortsett å gjøre Dem rede, for jeg vil komme brått, og De vil stå i ærefrykt over hvor hurtig den neste store begivenheten i Jahves frelsesplan for menneskeheten inntreffer, for den vil skje plutselig og uventet, slik det er blitt erklært. For det vil skje at jeg først vil oppvekke de døde i Kristus, og De som lever og er blitt tilbake, vil bli rykket opp for å møte meg i skyene, og det vil skje i et øyeblikk.</p>
<p>Hvorfor blir De utålmodig? Hvorfor later noen av Dem som om ting er blitt som før? Tydeligvis er det ingen vei tilbake til gamle dager, for den verden som nå er, vil møte sterk ulykke og vil for alltid være forandret, og den vil forandres ytterligere under Jakobs trengsel, og jorden vil bli som i Noahs dager. Når den som holder igjen, er fjernet, vil det ikke være noe som holder de onde hordene i sjakk, selv de falnes hærer som vil angripe alt som er av meg, for Jahve har gitt dragen makt til å føre krig mot de hellige og til å overvinne dem. Mange vil komme til meg gjennom ødeleggelsen av sitt kjød, selv det kjød de elsker og som fremdeles binder dem. For alle som påkaller Herrens navn, skal bli frelst, og tjeneren er ikke større enn sin herre.</p>
<p>Selv om jeg har tilbudt de trofaste en utvei fra den kommende ødeleggelsen, er mange ikke rede, men de vil bli frelst og tjene en stor hensikt i mitt kommende Rike, for jeg vil herske fra Davids trone, og jeg deler min Fars trone, og De vil dele min trone, mine trofaste. De som ikke er rede, vil lide mye for mitt navns skyld, og de vil lide slik jeg, Jesus fra Nasaret, led for å sikre menneskehetens frelse, og gjennom min korsfestelse har jeg etterlatt et eksempel på lydighet inntil døden som alle kan følge. Og gjennom stor trengsel vil mange folkeskarer bli frelst og motta stor lønn i meg, Kristus Jesus, og til og med tjene Jahve i hans tempel. Stor lønn venter alle som påkaller mitt navn, og de som påkaller mitt navn inntil enden, vil bli frelst, selv de som ikke elsker sitt liv inntil døden. For denne verden forgår og vil bli fullstendig ødelagt og straffet før mitt rettferdighetsrike blir opprettet på jorden.</p>
<p>Så mist ikke motet, mine Barn, for mine løfter er ja og amen, og jeg vil rykke min brud bort til himlene som lovet, og ikke en eneste person som av Jahve er forutbestemt til evig frelse før jordens grunnvoll ble lagt, vil bli revet ut av mine evige hender, og Deres frelse er sikret i meg, Kristus Jesus, bare forbli trofast og bli i Kristus inntil enden. Dette har alltid vært et krav fra Jahve, at et menneske skal finnes trofast i hans veier. Og jeg, Yeshua HaMashiach, bringer Jahves veier, og de som lærer av meg, lærer Jahves veier, for jeg er ett i enhet og formål med min Far. Snart vil De være ett med oss, står det ikke skrevet at De er gjort til en del av den evige Guddommen, for slik er Deres arv, og slik er min lønn til Guds trofaste sønner som ble funnet trofaste i meg. For i meg, Kristus Jesus, bor hele Guddommens fylde legemlig, og De vil få del i min arv for Deres trofasthet, og De vil få del i min trone som Konger og Prester, og mitt Rike har ingen ende.</p>
<p>Så stå fast for meg i disse siste sekundene av tidsalderen, og forstå at tiden er ute. Ja, tiden er ute for Mysteriet Babylon til å omvende seg. Mine tider med nåde og barmhjertighet er over, selv om barmhjertighet og nåde for alltid er med meg. Nå kommer stor dom over jorden, og nasjonene og til og med landet. Men dommen vil ikke falle slik at den utsletter alt levende, men den vil falle og hope seg opp. Dom over dom, segl etter segl, trompet etter trompet, skål etter skål, ve over ve, og plage over plage. Og som et resultat vil mange, mange, mange mennesker komme til frelse i meg, Jesus fra Nasaret, for jeg er det fullkomne påskelam for all tid, og det er ikke lenger behov for offer. Men for Dem, min trofaste Brud, er ventetiden over.</p>
<p>Det vil ikke bli mer forsinkelse, og ikke mer venting, og De vil motta Deres fulle lønn og arv i meg. Og selv om noen vil lide tap, har intet øye sett og intet øre hørt, og det har heller ikke steget opp i noe menneskes hjerte, de ting som Jahve har forberedt for dem som elsker ham. Og slik er det, mine trofaste kjære, De har vist Deres kjærlighet til meg, Kristus Jesus, og Deres kjærlighet til Jahve fordi De adlød mine bud i tro i denne onde tid. Selv om De ikke har sett meg med Deres egne øyne, og heller ikke har skuet Jahves evige herlighet med Deres egne øyne, har De forblitt trofaste i meg til enden, derfor er det en stor lønn som er samlet opp for Dem i himlene, så mist ikke motet!</p>
<p>Fortsett i tålmodighet, mine Barn, for jeg nærmer meg. Lytt ikke til spotterne som håner Dem, for deres spott vil meget snart bli vendt til stor sorg, og mange som spotter, vil falle i taushet idet deres liv er ved veis ende. For slik er de kommende dommer. De som har avvist mine utstrakte armer og ansett mitt soningsblod for å være en uhellig ting og regnet seg selv uverdige til evig liv i mitt kommende Rike, de samme vil arve mørket og døden de så elsket og begjærte, og mange vil villig falle i den annen død.</p>
<p>For i min Fars store kjærlighet, ja, Jahve den evige Gud, for det finnes ingen som ham, vil han ikke tvinge en eneste av sine skapninger til å følge og elske ham. Alle er gitt fri vilje, og alle vil motta lønnen for sitt valg. For slik er Jahves lover. De som elsker det onde, som elsker syndens gleder og elsker det onde deres synder forårsaker andre som lider urettferdig på grunn av deres lyster og fordervede veier, vil arve sine egne onde veier tilbake i sitt bryst, og slik skal deres straff være, og hver synd vil bli evig gjengjeldt. Men de som aksepterer Jahves fredspakt, ja, meg, Jesus fra Nasaret, vil arve evig liv og fred og lønn og kjærlighet og evig glede i mitt nærvær og i Jahves eget nærvær, for snart skal Jahves bolig være blant mennesker, slik det står skrevet. Og jeg nærmer meg for å rykke Dem bort til Jahves egen tronsal, hvor De allerede sitter, og Deres kroner venter på Dem.</p>
<p>Tro ikke på deres løgner, mine barn, jeg kommer for Dem, bare forbli standhaftig et sekund eller to til, for min tilsynekomst er nær og vil skje hvilket sekund som helst, og jeg vil overgå Deres forventninger. Forbered Dem og rens Dem i mitt soningsblod. Fortsett Deres liv i omvendelse og fortsett å korsfeste Deres kjødelige veier, for de er ikke av meg, og ingen ond ting vil komme inn i mitt Rike, og ingen ond ting vil bestå i Jahves nærvær. Jeg er Deres evige offer, og jeg har gjort Dem uten flekk eller rynke, og det er ingen plett på mine trofaste, fordi mitt blod kontinuerlig renser Dem når De bekjenner Deres synder i omvendelse, selv om Deres kjød er fullstendig fordervet.</p>
<p>Kom til meg med et åpent hjerte, og jeg vil kjærlig vise Dem Deres mangler, slik at De kan bekjenne Deres synder for meg, og ved å gjøre det vil jeg rense Dem og fortsette å gjøre Dem hele, i tråd med at De er en ny skapning i meg, Kristus Jesus. Og sannelig, sannelig, alle som er beseglet med min hellige løftes ånd, enten jøde eller hedning, (enten slave eller fri) vil bli fullstendig gjenskapt som ett nytt menneske i meg, Kristus Jesus, og vil stå i herliggjort frihet i evighet! For jeg er en livgivende ånd, for slik har min Far gjort meg. Og jeg er det den store JEG ER har gjort meg til for evig. Og nå skal også De bli gjort lik meg i et herliggjort legeme, et legeme formet som belønning, som vil legemliggjøre Deres bragder i Deres standhaftighet for meg i denne onde tid. Ikke en eneste av Deres anstrengelser vil gå ubelønnet hen: For Gud er ikke urettferdig, så han skulle glemme Deres verk og den kjærlighets gjerning De viste mot hans Navn, da De tjente de Hellige og fremdeles tjener.</p>
<p>Deres sanne selv er skjult i meg, ja, Deres frelser og Messias. For evig vil De være med meg, og De vil være av ett sinn og ett hjerte med meg, Yeshua HaMashiach, og til og med med Jahve, for Den Store El Shaddai, ja, Den Allmektige Gud, vil være alt i alle, for hans hensikter vil bli oppfylt i Dem, mine kalte, utvalgte og trofaste. Jeg kommer for Dem, min Brud, er De rede? Har De olje på Deres lamper? Har De vasket Dem fullstendig i mitt soningsblod? Har De sluttet å vaske hverandres føtter?</p>
<p>Våk! Se! Lytt! Våk og se etter min tilsynekomst og oppmuntre hverandre, for Satan ville skjule min tilsynekomst om noe slikt var mulig. Se på meg, troens opphavsmann og fullender, for i et øyeblikk vil De bli forvandlet og formet lik meg for evig. Lytt til mine Ord og vær rede for min tilsynekomst, og fremfor alt, vær lydig av Kjærlighet til Jahve og til meg, for å holde mitt hellige Ord i et rent hjerte, vel vitende om at Deres forløsning ikke lenger er nær, men er her.</p>
<div class="indent">
<p>Jeg er ett i enhet og formål med min Far, og snart vil De være ett med oss.</p>
<p>Jeg er det fullkomne påskelam for all tid.</p>
<p>Jeg nærmer meg. Lytt ikke til spotterne som håner Dem.</p>
<p>Jeg kommer for Dem, bare forbli standhaftig et sekund eller to til.</p>
<p>Jeg er Deres evige offer.</p>
<p>Jeg er en livgivende ånd, for slik har min Far gjort meg.</p>
<p>Jeg er det den store JEG ER har gjort meg til for evig.</p>
<p>Jeg kommer for Dem, min Brud, er De rede?</p>
</div>
</div>