<div id="tagwitness">Երկակի <span>Վկայություն․ Եկեղեցին</span></div>
<div id="tagworks">Հովհաննես Մկրտչի Գործերում</div>
<div id="tagdate" class="created">Մարտ 02, 2024</div>
<h1 id="ph">Արթնացե՛ք</h1>
<div id="prophecy"> 
<p>Արթնացե՛ք։ Արթնացե՛ք։ Արթնացե՛ք։ Իմ ժողովո՛ւրդ, արթնացե՛ք, քանզի Ես՝ Տեր Հիսուս Քրիստոսս, իմ ժողովրդին ետ եմ կանչում դեպի Ինձ։ Մի՛ ընդդիմացեք Տիրոջ ձայնին, երբ Ես ձեզ կանչում եմ և առաջարկում ողորմություն, ներում և խաղաղություն։ Այս աշխարհում խաղաղություն չկա. թեև նրանք պիտի աղաղակեն խաղաղության ու անվտանգության մասին, մի՛ հավատացեք նրանց։ Ինձնից՝ Հիսուս Քրիստոսից դուրս խաղաղություն գոյություն չունի։ Արթնացե՛ք։ Արթնացրե՛ք ձեր եղբայրներին։ Շատերը պիտի ընկնեն ձախ կողմում և աջ կողմում, բայց դա ձեզ չի մոտենա, եթե հավատարիմ մնաք իմ ձայնին՝ Տիրոջ ձայնին։</p>
<p>Իմ Հարսը պիտի տարվի երկնքի ներքին սենյակները՝ խաղաղության և ապահովության մեջ, քանի որ նրանք իրենց հանդերձները լվացել են իմ արյունով՝ Գառան արյունով։ Նրանք, ովքեր մերժում են Ինձ և մարդկության մեղքերի համար Հիսուս Քրիստոսի զոհաբերությունը՝ կատարյալ Զատիկը, անարժեք բան են համարում, խաղաղություն չեն ունենա։ Ապաշխարե՛ք և հեռացե՛ք ձեր մեղքերից, քանի որ սա վերջին ժամն է։ Այլևս մի՛ տրվեք բանականացմանն ու անհավատությանը, քանի որ ոչ մի մարդ չի կարող կանգնել Իմ՝ Հիսուս Քրիստոսի առաջ, եթե իր հանդերձները չի լվացել Գառան արյունով և իրեն չի մաքրել մեղքից։</p>
<p>Դո՛ւրս եկեք նրա միջից, ի՛մ ժողովուրդ, քանի որ մեծ պոռնիկը պիտի դատվի հանկարծակի և անդարման։ Հակոբի նեղության ժամանակը գրեթե հասել է, և մեծ դատաստան ու աղետ պիտի գա երկրի վրա։ Դուք փրկության ճանապարհ ունեք հենց ձեր շուրթերին, եթե խոստովանեք Ինձ՝ Հիսուս Նազովրեցուն, որպես ձեր Տեր և հավատաք, որ Աստված Ինձ մեռելներից հարություն տվեց։ Մի՞թե ձեր մեղքերն այդքան թանկ են ձեզ համար։ Մի՞թե մեղքի հաճույքներն այնքան կարևոր են, որ դրանց համար վտանգեք հավերժությունը արտաքին խավարում։ Ցանկանո՞ւմ եք կրակի լիճը։ Կանչե՛ք Տիրոջը, քանի դեռ Նա գտնվելու է, և կանչե՛ք Ինձ, երբ Ես կլսեմ ձեզ, որովհետև մոտենում է այն ժամը, երբ ոչ ոք չի կարող գործել։</p>
<p>Թեև Տերը պիտի ուղարկի իր մարգարեներին Հակոբի նեղության ժամանակ, որտե՞ղ պիտի կանգնեք դուք, երբ Տերն իր ժողովրդին հափշտակի։ Ո՞վ պիտի ծառայի ձեզ, երբ Եկեղեցին վերցվի միջից։ Երկրում սուրբ գրքի սով պիտի լինի, և դուք պիտի գտնեք Քրիստոսին՝ համբերելով մինչև ձեր վերջին շունչը, եթե այնքան օրհնված լինեք, որ հասնեք այդքան հեռու։ Ապաշխարե՛ք և վերադարձե՛ք առ Տեր։ Դո՛ւրս եկեք նրա միջից, ի՛մ ժողովուրդ, և առանձնացե՛ք։ Ես կանգնած եմ դռան առաջ և թակում եմ։</p>
<p>Մարգարեության հոգին իջել է իմ ժողովրդի վրա ամբողջ աշխարհում, ինչպես խոստացել եմ սուրբ գրություններում։</p>
<div class="bibleverse">
<p class="bvheader">Գործք 2:16-21</p>
<p>Այլ սա այն է, որ ասուած է Հովէլ մարգարէի ձեռովը.</p>
<p>Եւ կ’լինի վերջին օրերումը (ասում է Աստուած), որ իմ Հոգուցը կ’թափեմ ամեն մարմնի վերայ. Եւ ձեր որդիքը եւ ձեր աղջիկները կ’մարգարէանան, եւ ձեր երիտասարդները տեսիլքներ կ’տեսնեն, եւ ձեր ծերերը երազներ կ’տեսնեն։</p>
<p>Եւ իմ ծառաների վերայ եւ իմ աղախինների վերայ այն օրերումը իմ Հոգուցը կ’թափեմ, եւ կ’մարգարէանան։ Եւ վերեւը երկնքումը հրաշքներ կ’ցուցանեմ, եւ ներքեւը երկրումը նշաններ՝ արիւն եւ կրակ եւ ծխի մշուշ։ Արեգակը խաւարի կ’դառնայ, եւ լուսինը՝ արիւնի, դեռ Տիրոջ մեծ եւ երեւելի օրը չ’եկած։ Եւ կ’լինի, որ ամեն ով որ Տիրոջ անունը կանչէ, նա կ’փրկուի։</p>
</div>
</div>