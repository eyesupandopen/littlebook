<div id="tagwitness">Dubbelt <span>vittnesbörd: Kyrkan</span></div>
<div id="tagworks">I Johannes Döparens verk</div>
<div id="tagdate" class="created">10 mars 2024</div>
<h1 id="ph">Vilsegångna herdar</h1>
<div id="prophecy"> 
<p>Den store Herren, Jesus Kristus, säger till de vilsegångna herdarna:</p>
<p>Ni påstår er tala i Herrens, min, Jesu Kristi, namn, men ni känner endast mitt namn och lever inte efter mina vägar, ej heller talar ni för mig. Ni bygger brustna cisterner som inte rymmer något vatten för mitt folk, och de törstar. Dessutom har ni i girighet tjänat er egen buk medan ni fröjdas i era hjärtans lustar, och ni ger all tillfredsställelse och vördnad åt ert kött. I era hjärtan är ni bedragna då ni tror att ni helt och fullt följer mig och representerar mig för mitt folk, och ändå talar ni ytliga lögner, lögner som borde kastas i det stora djupet, trolösa ord som inte är givna av mig, ord av mörker och självförhärligande när ni är helt maktlösa, maktlösa att leda och maktlösa att vara herdar. Köp ögonsalva av mig och smörj era ögon. Öppna era öron och var uppmärksamma på mitt ord.</p>
<p>Stor olycka och förödelse väntar den stora skökan, och hennes tider är bestämda och hennes dagar räknade. Hennes dom kommer plötsligt och utan bot. Ändå har du sagt i ditt hjärta: Jag är Guds representant. Jag är den rättfärdige herden. Jag är Guds härlighet, och genom mina händers verk är jag det stora exemplet på Guds kärlek. Din dåre! Hur kan du vara herde för mitt folk när du inte ens känner mig, Jesus Kristus, den sanne och rättfärdige Herden? Gå bort från mig, ty jag känner er inte! Du har blivit en lejd man som traktar efter människors beundran. Du har glömt din första kärlek. Omvänd dig och återvänd till mig. Stå upp för mig. Var herde för mitt folk i säck och aska av omvändelse. Du tjänar din egen buk och skulle sälja mitt Ord för din giriga, simpla vinnings skull medan du undervisar mitt folk i synd.</p>
<p>Sannerligen, domen är över er nation, och fastän jag skulle vilja avskilja er till ett eget folk, flyr ni från min röst och förkastar mina vägar, och ändå förklarar ni er i ert bedrägeri heliga och ett föredöme för hjorden. Rikta er uppmärksamhet och era öron mot min röst. Omvänd er och kom till mig, så att jag ännu kan rädda er och folket som följer er; jag skulle rädda er från olycka och nöd! De som tar frälsningen som en ursäkt för att synda kommer att bära sin dom, och era verk skall brännas upp. De som lever så kommer att skörda det yttersta mörkret. Ni säger att ni är rika, men ni är i fattigdom. Ni säger att ni är mäktiga och befaller över Guds egen kraft med era ord, men era goda ord och fagra tal är helt kraftlösa. Har jag inte kallat er? Har jag inte gett er ett syfte? Ändå anser ni mig frånvarande från min egen kyrka, ändå gör ni er själva frånvarande från mitt herravälde. Vad en människa sår, det skall hon också skörda.</p>
<p>Domen kommer plötsligt över er nation, och ni kommer antingen att stå med mig så att jag kan rädda er, eller så kommer ni att stå med de dömda och ta del av hennes synder och kommande domsplågor. Synd har konsekvenser även för dem som bär den levande Gudens sigill. Sannerligen, tiden är inne då domen skall börja med Guds hus. Två er rena från era synder i mitt försonande blod! Omvänd er offentligt från era vägar. Vänd er till mig, för tiden är nästan ute. Var och en som anser sig vara något, fastän han är ingenting, är bedragen och fångad i ett nät av ondska som har förblindat deras ögon och stängt deras öron. Omvänd er och vänd er till mig av hela ert hjärta innan det är för sent.</p>
<p>Jag är den barmhärtige Herren. Jag har fått ett namn som är över alla andra namn, och jag är den främste, slaktad före världens grundläggning. Jag är den rättfärdige domaren, er Herre och återlösare, Kristus Jesus! Jag är Guds son som blev människa av kött men tog endast del därav då jag förblev syndfri. Jag blev korsfäst under Pontius Pilatus och dog som ert syndfria påskalamm. Ingen tog mitt liv, utan jag gav det frivilligt. Jag uppstod på tredje dagen och steg upp till himlarna. Jag är Guds Son som kom i köttet. Jag är den rättfärdige Herden som inte har förlorat någon av dem som givits mig. Hör mina ord och tvivla inte på dem. Lägg inte mina ord åt sidan som om det vore en obetydlig sak.</p>
<p>Så många som jag älskar, dem tuktar jag. Så många som jag älskar, dem tillrättavisar jag. Om Fadern behandlar er som söner, då är ni välsignade, för en far tuktar sina barn så att de kan stå fasta och rättrådiga och få stor belöning. Belöningar för trofasthet och många kronor skall placeras på deras huvuden för lydnad. Vänd er till mig av hela ert hjärta och hör mina ord. Jag ser era verk, men jag önskar ert fulla hjärta framför era verk. Varna mitt folk för den kommande stormen, så att de kan göra sig redo och rena för min förestående stora undflykt, då jag skall samla min kropp till mig och gömma dem i min Faders hus från nödens dag. Lämna synden och återvänd till mig, Jesus Kristus, mitt folk, ty jag har kallat er och önskar göra er utkorelse fast.</p>
<div class="indent">
<p>Jag är den barmhärtige Herren, och jag har fått ett namn som är över alla andra namn. Jag är den främste, slaktad före världens grundläggning. Jag är den rättfärdige domaren, er Herre och återlösare, Kristus Jesus!</p>
<p>Jag är Guds Son som blev människa av kött men tog endast del därav då jag förblev syndfri.</p>
<p>Jag är Guds Son som kom i köttet.</p>
<p>Jag är den rättfärdige Herden som inte har förlorat någon av dem som givits. Jag är allt detta och mycket mer.</p>
</div>
</div>