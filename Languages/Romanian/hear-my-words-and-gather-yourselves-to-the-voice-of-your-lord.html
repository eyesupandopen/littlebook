<div id="tagwitness">Mărturie <span>dublă: Israel</span></div>
<div id="tagworks">Dulce și amar</div>
<div id="tagdate" class="created">28 iunie 2024</div>
<h1 id="ph">Auziți Cuvintele Mele și adunați-vă la Glasul Domnului vostru!</h1>
<div id="prophecy"> 
<p>Auziți cuvintele Mele și adunați-vă la glasul Domnului, Regelui, Mesiei și Marelui vostru Preot, chiar Yeshua HaMashiach. De ce vă îndoiți de cuvintele Mele și de ordinea evenimentelor lor, chiar și de detaliile rhema ale cuvintelor Mele? Căci am declarat limpede cu privire la Babilonul tainic și la sfârșitul său apropiat:</p>
<div class="bibleverse">
<p class="bvheader">Apocalipsa 17</p>
<p>[17:13] Toți au același gând și dau fiarei puterea și stăpânirea lor.</p>
<p>[17:16] Cele zece coarne pe care le-ai văzut și fiara vor urî pe desfrânată, o vor pustii și o vor lăsa goală. Carnea i-o vor mânca și o vor arde în foc.</p>
<p>[17:17] Căci Dumnezeu le-a pus în inimă să-I aducă la îndeplinire planul: să se învoiască și să dea fiarei stăpânirea lor împărătească, până se vor împlini cuvintele lui Dumnezeu.</p>
</div>
<p>Și totuși, atât de mulți dintre voi duceți lipsă de discernământ scriptural adecvat și mulți dintre voi încă aveți credință în omul firesc. Aveți credință în abilitățile omului firesc, în puterea omului firesc, în soluțiile omului firesc și în minciunile omului firesc. Nu ați citit, copiii Mei, că toți oamenii sunt mincinoși? Auziți-Mă și înțelegeți: Nu există nicio soluție dată de omul firesc care să nu ducă la balaur, iar balaurul va stăpâni pământul pentru o scurtă vreme, odată ce cel ce-l oprește va fi înlăturat, și chiar și acum este dumnezeul acestei lumi. Nu este scris aceasta limpede în Scriptură?</p>
<p>De ce vă mai îndoiți de cuvintele Mele, iubiții Mei și cei după care tânjesc? Credeți cuvintele Mele și înțelegeți că omul firesc este neputincios, omul firesc nu are prin sine abilități de a lupta împotriva Satanei, soluțiile omului firesc se sfârșesc în zădărnicie și slujesc scopurilor Satanei, și nu există niciun adevăr în omul firesc și în liderii voștri mondiali. Căci omul firesc a fost corupt de la început, în Grădina Edenului, de către șarpe și rătăcește încă din pântece, născându-se mort în fărădelegi și păcate, și pentru un astfel de scop am fost Eu, Isus Nazarineanul, manifestat, ca să pot desface lucrările diavolului în cei care acceptă oferta Mea de pace și mântuire.</p>
<p>Iată! Toți liderii mondiali lucrează împreună în culise și toți Îi slujesc Satanei. Nu aveți lideri aleși, ci vi se oferă o alegere falsă, deoarece nu i-ați selectat niciodată pe cei pe care credeți că îi alegeți prin vot, ci ei vă sunt prezentați pentru votul vostru, ca să poată obține consimțământul vostru, iar consimțământul vostru este păcat, pentru că nu puteți alege de bunăvoie răul mai mic și să fiți de partea Mea în același timp; aceasta este o amăgire. Pocăiți-vă! Ieșiți din mijlocul ei și fiți deoparte! Eu, chiar Domnul Isus Hristos în limba română și Yeshua HaMashiach în ebraică, nu am oferit o soluție politică și niciun lider mondial nu se va ridica, pentru că nu am dat niciunul, iar cei care cred altceva sunt, din păcate, înșelați. Liderii mondiali sunt toți în cârdășie și nu vor rupe rândurile, pentru că liderii voștri Îi slujesc toți Satanei, fie în secret, fie pe față. Mai doriți cuvinte bune și discursuri frumoase? Nu ați fost mințiți destul, trăind vieți de înșelăciune satanică de la naștere? De ce îi căutați încă pe liderii mondiali în locul Meu, Hristos Isus? Căci Eu sunt Domnul, Regele, Mesia și Marele vostru Preot pe care Yahweh l-a oferit, și am cumpărat pământul și chiar viețile celor răscumpărați cu sângele Meu ispășitor și fără de păcat. Căci, în calitate de Mare Preot al vostru, M-am dat pe Mine Însumi ca Miel de Paște, fără de păcat și desăvârșit. Și Eu sunt Domnul domnilor și Regele regilor, și vin ca Leul din Tribul lui Iuda și voi domni de pe tronul lui David pe pământ, iar scopurile veșnice de mântuire și răscumpărare ale lui Yahweh se vor împlini în Mine, când Leul se va culca alături de miel în Împărăția Mea viitoare și în domnia Mea care nu are sfârșit.</p>
<p>Iată! Vă spun un lucru înainte să se întâmple. Babilonul tainic, chiar aceste State Unite care au servit odată ca un far de lumină pentru lume, este în lanțuri, chiar păstrat pentru judecata prin foc. Judecata și pustiirea ei vor veni pe neașteptate și într-un ceas va fi arsă cu foc, într-un ceas va fi sfâșiată, într-un ceas poalele ei vor fi acoperite de apă, chiar de la răsărit și chiar de la apus. Armatele roșii ale fiarei i-au invadat deja granițele și deja se pregătesc și așteaptă ordine, și vor ucide fiecare bărbat, femeie și copil care nu le servește scopurilor. Căci fiara și profetul mincinos, care sunt pe cale să fie dezvăluiți, lucrează deja în tandem pentru distrugerea Babilonului tainic și se află deja în granițele sale.</p>
<p>Amândoi sunt foști lideri ai Babilonului tainic. Unul pare că nu este și manevrează din umbră o marionetă senilă care este, iar celălalt pare persecutat de bătrâna marionetă, și totuși cei din țară l-au proclamat Cirul lor și îl vor ca rege; el pretinde că este cel ales, căci balaurul l-a ales să-i înșele pe cei din țara făgăduinței, și el le va construi templul, chiar și atunci când nu este nevoie de așa ceva, căci Eu, Yeshua HaMashiach, sunt Paștele desăvârșit, iar voi sunteți templul Dumnezeului celui viu, un templu nefăcut de mâini omenești, ci prin puterea lui Yahweh, spre slava Sa, și El vă va slăvi în Mine, Hristos Isus, Domnul vostru!</p>
<p>Iată! Aceste fiare rele și alianța lor în formare de zece coarne au coordonat deja distrugerea Babilonului tainic. Căci sunt gata la nivel mondial și s-au pregătit și organizat la nivel mondial pentru doborârea finală a lumii așa cum o cunoașteți, iar din cenușă se va ridica noua lor ordine, din haos se va ridica ordinea lor satanică și semnul va fi impus pentru a intra în societatea lor, iar poporul lui Dumnezeu va trăi în pustie ca în zilele lui Noe și relativ puțini vor supraviețui. Căci fiara și profetul mincinos vor face război cu sfinții și îi vor birui. Aceștia sunt cei care vin din necazul cel mare, care și-au spălat hainele și le-au albit în sângele Mielului. De aceea stau ei înaintea scaunului de domnie al lui Dumnezeu și-I slujesc zi și noapte în Templul Lui. Și Cel ce șade pe scaunul de domnie Își va întinde cortul peste ei. Nu le va mai fi foame, nu le va mai fi sete; nu-i va mai dogori nici soarele, nici vreo altă arșiță. Căci Mielul, care stă în mijlocul scaunului de domnie, va fi Păstorul lor, îi va duce la izvoarele apelor vieții și Dumnezeu va șterge orice lacrimă din ochii lor.</p>
<p>Iată! Dușmanul vine și ordinea evenimentelor urmează: Cel ce oprește va opri până când îi voi aduna pe cei credincioși din Biserica Mea să Mă întâlnească în nori, la arătarea Mea pentru Biserica Mea, chiar Mireasa Mea. Deși mulți dintre voi negați Scriptura limpede cu privire la acest eveniment, el se va întâmpla și va fi cunoscut în întreaga lume. Nu există nicio răpire secretă, căci acestea sunt cuvintele profeților sioniști mincinoși, iar arătarea Mea va fi de necontestat în întreaga lume. Ei vor căuta să acopere plecarea voastră cu război și o invazie extraterestră falsă, dar nu există extratereștri, ci doar cei căzuți care se prefac. Când Mireasa Mea va fi luată în ceruri și cel ce oprește va fi înlăturat, o distrugere neașteptată va cădea brusc peste întreaga lume și toate națiunile care s-au prefăcut odată a fi creștine vor înceta să mai existe în felul în care există în prezent, totuși va rămâne un popor care va fi cucerit și decimat. Babilonul tainic va cădea primul și brusc, în același timp cu începerea atacului lor surpriză, dar nu se va mai ridica niciodată, căci Yahweh a declarat o porție dublă de judecată asupra lui.</p>
<p>Căci Babilonul tainic a condus națiunile într-un mare păcat și înșelăciune prin vrăjitoriile și farmecele sale, chiar și prin așa-numitul său divertisment ritualic, și pentru farmecele sale abominabile, trecute drept medicamente, care sunt în adevăr otravă mortală. Și astfel, sfârșitul său va veni brusc și fără leac. Și va rămâne un pustiu, deși o rămășiță va fi mântuită, căci oricine va chema numele Domnului și nu-și va iubi viața până la sfârșit va fi mântuit.</p>
<p>Deci, înțelegeți vremurile în care trăiți și înțelegeți ordinea viitoare a evenimentelor și înțelegeți că nu există nimic care să poată schimba aceste evenimente, căci ceea ce a declarat Yahweh, nimeni nu poate schimba!</p>
<div class="indent">
<p>Iată! Eu sunt Yeshua HaMashiach și am trimis aceste Cuvinte prin slujitorul Meu, și prin slujitorul Meu au fost trimise aceste Cuvinte.</p>
<p>Voi apărea pe neașteptate. Ești gata, Mireasa Mea?</p>
</div>
</div>