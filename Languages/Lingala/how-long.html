<div id="tagwitness">Litɛmwɛ́ Libálé: <span>Lingómbá</span></div>
<div id="tagworks">Na Misálá ya Yowane Mobátisi</div>
<div id="tagdate" class="created">Mokɔlɔ 02, Sánzá ya Mísáto, 2024</div>
<h1 id="ph">Tíi ntángo níni?</h1>
<div id="prophecy">
<p>Liloba lya Nkóló lipɛ́sámí na Yésu Krísto.</p>
<p>Tíi ntángo níni, tíi ntángo níni, bato na ngáí bakoboya kobánga libiángi na ngáí? Tíi ntángo níni bakokangama na masúmu na bangó? Tíi ntángo níni bakovánda na bisengo bya lisúmu? Bóbóngola mitema. Bóbóngola mitema. Bóbóngola mitema! Bóbalukela ngáí na motéma na bínó mobimba. Bóbalukela Nkóló Nzámbe na bínó mpé na mabɔ́kɔ na ngáí matándámí!</p>
<p>Epái ya Mwásí na ngáí ya Libálá: Napɛ́sɛlí yɔ̌ bomɔi, kasi bomɔi na yɔ̌ ebómbámí na káti na ngáí; mpé ntángo nakobima, ndéngé mɔ̌kɔ mpé yɔ̌ okobima na bomɔi bɔ̌ná napɛ́sɛlí yɔ̌. Ozwi ofélé, kasi esɛ́ngɛ́lí ngáí natálisi motúya monɛ́nɛ mpɔ̂ na kosikola yɔ̌. Okosálela ngɔ́lɔ na ngáí lokóla ntángo ya kolála mpɔngi? Tó okosálela ngɔ́lɔ na ngáí lokóla ntángo ya komipɛ́tɔla na makilá na ngáí oyo nasopɛ́lí yɔ̌ na Kalivari? Okondima libiángi na ngáí ya kotéya na mokili moye mozali kokúfa mpé kobikisa bandeko na yɔ̌ ebelé? Tó okoboya libiángi na ngáí mpé okopɔna bisengo bya lisúmu mpɔ̂ na eleko ezalí kokúfa?</p>
<p>Epái ya bínó bánsɔ, nalobí: Bózongela ngáí na motéma na bínó mobimba; bóbóngola mitema na bɔ̌mɔ̌tɔ na bínó mobimba! Bóluka elongi na ngáí mpé bóndima bolimbisi na ngáí, mpamba té mokɔlɔ mwa Nkóló mokómi penepene, lokóla nakébísí bato na ngáí. Nakozala nyɛɛ tɛ́, mpé nazalí kolendisa bínó bófúngola minɔkɔ na bínó mpɔ̂ na kobikisa baoyo bolingí mpé baoyo nakomemela bínó. Bókanisa bolingo na bínó bwa yambo, mpé bóya epái na ngáí libosó́ kelelo ebɛ́ta.</p>
</div>