<div id="tagwitness"><span>עדות כפולה: הכנסייה</span></div>
<div id="tagworks">בכתבי יוחנן המטביל</div>
<div id="tagdate" class="created">14 במרץ 2024</div>
<h1 id="ph">שמעו בקולי!</h1>
<div id="prophecy"> 
<p>דבר יהוה היה עליי. שמעו בקולי, קטנים שלי, ובואו אל זרועותיי הפרושות. דעו כי אהבתי אליכם היא בלתי שבירה ואין לנצחה, כי היא אהבת אבי, אשר נתן מטבעו לבניו, ובי שוכנת כל המלאוּת. קראתי לכם בשם והזמנתי אתכם לעמוד לפניי. צאני שומעות את קולי, כיוון שהן מכירות את קול רוען. האם עדיין אינכם שומעים את קולי? האם אטמתם אוזניכם לקולי? אני זועק ברחובות ובסמטאות; אף ביקרתי בבתי הכלא שלכם והבאתי ישועה למתעללים ולנשכחים.</p>
<p>הו, אדם, מדוע תעזוב את אדונך? מדוע סרתם מדרכיי? אך תאמרו, לא סרנו מדרכיך; אני הוא אשר קרא לו האדון. אכן, קראתי, ואתם נעניתם לעונה אחת, עונת נעורים בהתלהבות גדולה. כמה מכם נלקחו למקום בו שוכנים הזאבים, ורבים מכם הוטעו באמצעות מילים טובות, נאומים נאים ולשונות שקר אשר בקרוב יושתקו.</p>
<p>זכרו את אהבתכם הראשונה, וחזרו בתשובה; התוודו על חטאיכם לפניי, כי תמיד נכון אני לטהר את חטאיכם בדמי המכפר.</p>
<p>שמעו בקולי, ילדיי, שכן קולות רבים נשמעים דומים ומשיחי שקר רבים מנסים לזייף את קולי. אכן, אני דואג ורועה את קהילתי בידי שלי, למען אוכל להציג אתכם לאלוהים טהורים כבתולה ולבושים בפשתן לבן וצח, כשכתמי חטאיכם נסלחים, מוסרים ונשכחים, שכן השלכתים אל המעמקים העמוקים ביותר, ולא ישובו עוד. אך רבים מכם מוסחים ואף מכושפים על ידי העולם הרע הזה. הם תקפו בכישופיהם דרך נשיכת הנחש, אך הבינו שאף אם נחש יכיש אתכם, כל רע לא יאונה לכם, כי חותם אבי אינו יכול להישבר. מקדו את תשומת לבכם בי, בנו יחידו, אשר נתן אותו מרצון לכפר על חטאיכם, למען נוכל להתאחד, ולא ניפרד עוד. הרשו לי לרפא אתכם; הרשו לי לרפא אתכם עד תום ולהסיר את צלקותיכם, כדי שתהיו בריאים ושלמים לפניי. לכו בדרכיי ופעלו על פי דברי, כי:</p>
<div class="indent">
<p>אני הדבר שנהיה בשר ושכן בתוככם.</p>
<p>אני לחם החיים, וכל האוכל ממנו לא ירעב עוד.</p>
<p>אני הוא שמלכותו אינה מן העולם הזה, ושכרי עמי לנאמניי ולבחיריי.</p>
<p>אני הוא המהלך בקרב שבע המנורות ומצווה על שבעת מלאכי הקהילה.</p>
<p>אני קדוש האלוהים.</p>
<p>אני מליץ היושר שלכם.</p>
<p>אני הוא הבוחן לבבות אדם.</p>
<p>אני תמיד נכון לטהר את חטאיכם בדמי המכפר.</p>
<p>אני השופט הצדיק.</p>
<p>אני הוא המשיח אשר נובא מראשית.</p>
<p>אני בן האלוהים שבא בבשר.</p>
<p>אני הוא שנתן את דמי חסר החטא בעד החוטאים, למען יירשו חיי עולם.</p>
<p>אני בן האלוהים שבא בבשר.</p>
<p>אני הרועה הטוב.</p>
<p>אני הוא אשר בא אל שלו ונדחה על ידי בני עמו.</p>
<p>אני הוא המשיח, שנבחר על ידי אבי מיסודות תבל.</p>
<p>אני אשר אני.</p>
</div>
<p>ילדיי, אמת אני אומר לכם, הושעתי את ידי לעולם גווע מזה יובלות רבים, וידי לא תמיד תהיה מושטת ברחמים ובחסד, אף על פי שרחמים וחסד תמיד עמי. קראתי לרבים, ורבים סירבו. אולם, אלה אשר קראתי להם ובחרתי וקידשתי ורחצתי וטיהרתי וריפאתי, אותם אלה יעמדו לפני כיסא משפטי ויישאו גמול רב על נאמנותם.</p>
<p>אף שיש לי עבורכם עוד מלאכות רבות להשלים, ואף שעשיתם רבות למעני ולמען שמי, אני חפץ בלבבכם השלם יותר מאשר במעשיכם. אני חפץ שתשובו אליי ותסורו מחטאיכם. בואו נקיים אליי, שכן אדונכם נכון ויד מרפאי מושטת, למען אוכל לטהר אתכם כשלג צח. אף שידיי נוקבו, דמי המכפר נשפך מהן ומגופי עד הטיפה האחרונה. נתתי את כולי למען תחיו לפני אבינו לנצח נצחים.</p>
<p>אכן, לא כיפרתי על חטא אחד בלבד; אכן, לא כיפרתי על חטאים מעטים בלבד; אכן, לא כיפרתי על חטאים רבים, אלא כיפרתי על כל החטאים לכל הזמנים, אם רק תענו לי כאשר אני מוכיח את לבבכם באמצעות רוחי האדירה. האינכם מבינים כי אין בי כל רצון להרשיע אתכם? יש אחד אשר לו התשוקה הזאת והוא תאב למפלתכם ומקטרג עליכם יומם ולילה לפני אבי, אף שאני הוא מליץ היושר שלכם. הוא הושלך מטה והובס; ובכל זאת, מדוע אתם מרוממים את הגנב למקום רם בלבבכם, כאשר לי ניצחון גמור ומוחלט עליו ועל ממלכתו אשר בקרוב תהיה לאין? דממו והיו בשלום ובואו אליי בלב ענו. הלא תדעו כי אילו שפטתם את עצמכם, לא הייתם נשפטים? בקשו ממני להראות לכם את חייכם, שכן אגלה לכם דברים רבים למען תתוודו על פשעיכם ותירפאו.</p>
<p>אל תיראו, קטנים שלי, כי לא אני הוא המרשיע אתכם. הקשיבו למצפונכם ואל תתרצו את קולי. עולם זה עומד להיות מושלך מטה, וכאשר עולם זה ישתנה לנצח, אתם תורמו אל השמיים מעל, למען אוכל להציג אתכם לאב, למען תממשו את נחלתכם ותקבלו את גמולכם על נאמנותכם. כמהתי ליום בו ניראה זה את זה בשמיים, למען סוף סוף יתגלו לכם חייכם האמיתיים, לאחר שנמלטתם מחיי הבל אלו של רוע, חטא ורשע. אני הוא הבוחן לבבות אדם, לא כדי להרשיע אתכם, אלא כדי שבאש המצרף תטהרו מדרכיכם הישנות ותכירו בדרכיי, דרכי האהבה, האור, השמחה, השלום, ארך האפיים והענווה.</p>
<p>שמעו תוכחתי וקבלו מוסרי, כי אביכם נוהג בכם כבבנים, ואיזה בן שאביו אוהבו אינו סופג תוכחה ומוסר? מוסרי מניב את פרי הצדקה השליו, שכן מטרת מוסרי היא לטהר אתכם לחלוטין מחטאיכם, אם רק תשמעו לדבריי ותלכו אחר קולי. לכו, עמדו ודברו את כל דברי החיים האלה. יש שעדיין יבואו לישועה בשעה אחרונה זו, ורק בשם ישוע המשיח, שמי האדיר שבו הישועה, כי אין ישועה בשום שם אחר. שמי האדיר עומד איתן, ממתין שתביאו אותם אליי, למען אוכל להציג את החוזרים בתשובה לאב כתינוק שזה עתה נולד אל הנצח. אהבתי אליכם גדולה היא, וכפי שנתן לי האב, כך אתן לנאמניי ולבחיריי.</p>
<p>אני בן האלוהים שבא בבשר, חסר חטא וטהור לנצח נצחים. כמו כן, אני הוא שנתן את דמי חסר החטא בעד החוטאים, למען יירשו חיי עולם. האינכם אתם, נאמניי ובחיריי, בין יורשי כבוד הנצח? מדוע עודכם עומדים דוממים כאילו אתם ממתינים למילים הנכונות? דברו! פתחו את פיכם ודברו, כי אני אדריך את דיבורכם כדי לשרת את הכאב המדויק שממנו עדיין סובלים קרואיי, ורבים עוד יענו. הצטרפו אליי למלאכתי בשעה אחרונה זו, בטרם אזעזע את יסודות תבל ואבקענה במקומות רבים, ומשפט גדול ישטוף את הארץ. אני אשיב לכם את הארץ הזאת במלכותי הבאה, אך תחילה תושמד ממלכת הרשעים ותילקח במשפט לכבולות בתהום, והם יודעים כי אגם האש הלוהט שבו יבלו את נצחם ממתין להם.</p>
<p>אני אשמיד כליל את מושבי כוחם; אני אכחיד לחלוטין את כל נסיכויותיהם; אני אשרוף אותם עד היסוד באש אשר לא תכבה, כפי שאף אני, האדון הנאמן, אמרתי לכם בטרם יקרה. בבית אבי מעונות רבים, והוד והדר גדולים ממתינים לכם. על כן, אל יפתה איש אתכם מפרסכם והישארו נאמנים לי. שמרו על מיקודכם בי בלבד, באדון הנצחי, הוא אדון הכבוד. אני הרועה הטוב; אני הוא המשיח, שנבחר על ידי אבי מיסודות תבל. אני הוא אשר בא אל שלו ונדחה על ידי בני עמו, אף שבמבחן גדול ייוושע יעקב בידי האדירה. כליון כל הדברים קרוב, וקצו של שר העולם הזה בפתח. אף שיוּתר לעונה קצרה, משפטו הנצחי יבוא אחריו, וממנו לעולם לא ייחלץ ולא תהיה תרופה. שובו אליי, דברו עמי, שרתו למעני, כי אבי נתן לי את הכול, וגמולי לכם צפון בשמיים לנאמניי ולבחיריי, והוא בטוח כחותם אבי אשר בו חתמתי אתכם. נותרו אך דקות ספורות לעידן החסד, ומשפטי ייפול פתאום כאשר זעם השה יבוא על הארץ. הכינו את לבבכם והכינו את עצמכם, כי העת קרובה.</p>
</div>