<div id="tagwitness">Dobbelt <span>Vitne: Israel</span></div>
<div id="tagworks">Det bittersøte</div>
<div id="tagdate" class="created">24. august 2024</div>
<h1 id="ph">Nå er tiden inne</h1>
<div id="prophecy">
<p>Tiden er inne, mine barn, tiden er inne. Det er tid for å komme hjem, når basunen lyder og min kirke samles, hvor Jahve venter med glede i sitt hjerte på deres brå ankomst. Det er tid for å komme hjem, når basunstøtet kaller den høyestes barn til å dra dit englene bor og ferdes. Tiden er inne, mine barn, for meg å samle dere fra jordens fire hjørner, selv alle som er sovnet inn i Kristus skal stå opp først, og dere som lever og er igjen, skal bli rykket opp i skyene sammen med dem. For jeg, Kristus Jesus, er deres levende Herre og Frelser, og jeg kaller dere til deres hjem i himlene hvor deres lønn venter, hvor jeg har forberedt et sted for dere i min Fars hus, for i min Fars hus er det mange boliger. Jeg kaller dere hjem for å stå fremfor deres Herre, så alle kan motta for det de har gjort i legemet, enten det er godt eller ondt, slik at alle kan motta sin lønn fra Herren, og at alle kan innta sine plasser i himlenes ordener som er forberedt for hver og en av dere.</p>
<p>Se! Jeg er Yeshua HaMashiach, og jeg er brudgommen som nærmer seg for å hente min brud, for tiden for vårt bryllup er kommet, hvor jeg vil inngå en evig pakt med mine utvalgte, ja, de som har gjort seg rede, og som jeg har renset i mitt sonende blod fordi de kom til meg fullt ut og ga hele sitt hjerte til meg i kjærlighet og hengivenhet. Selv om de ikke vandret fullkomment, og mange overvant alvorlig synd, renset de seg fullstendig i Lammets blod, og de står nå foran meg fullstendig renset fra sine synder og er rene som jomfruer som ikke har bedrevet hor og har holdt seg borte fra den onde. Se! Mine overvinnere som jeg har tilgitt all synd og har helt olje i deres lamper fordi de kom til meg i sine trengselstider, og jeg viste dem hvordan de skulle stelle sine veker, og jeg helbredet dem og satte dem til side for meg selv, ja, alle dem som Jahve har utvalgt fra før verdens grunnvoll ble lagt, til å stå som min brud og være med meg for evig, og de skal regjere med meg som evige konger og prester, for slik er de kalt, helliget og utvalgt i meg, Kristus Jesus, deres oppstandne Herre.</p>
<p>Og mine 144 000 skal bli forvandlet og forseglet og fullstendig gjenskapt for de formål de er kalt og forberedt til å utføre. Sannelig, sannelig, hver sjel som har trodd på mitt mektige navn og gjort meg til sin evige Herre, vil bli fullstendig forvandlet og nyskapt som en ny skapning, og de vil bli formet slik jeg er. Og aldri mer skal de synde, verken gjennom stolthet eller ugudelighet, og aldri mer skal de bli forbannet, og aldri mer skal sykdom eller smerte, eller død eller sorg noensinne røre dem igjen, for de tidligere ting er forbi, og det sanne lys skinner nå. Og det er jeg, Kristus Jesus, som nå vil bevege meg for å åpenbare meg for Jakob, og hver den som påkaller mitt mektige navn inntil enden, skal bli frelst, ja, alle jordens innbyggere som er bestemt til evig liv, og det vil være en stor skare som vil akseptere meg som sin Messias, og jeg vil ha frelst dem fullt og helt.</p>
<p>Jeg kommer for dere, mine elskede, og tiden er nå. Jeg har ventet en hel nådens tidsalder og har frelst mange, og mange vil bli reist opp til et nytt liv i meg, Kristus Jesus, deres evige Herre, og de døde i Kristus skal stå opp først, og den siste basun er nå klar. Mange tegn, mirakler og under har dekket jorden i sin prakt, og tegnene er nå uopphørlige over hele verden, de som kunngjør min tilsynekomst, som kunngjør Lammets bryllup med sin trofaste brud, og festsalene i himlene er forberedt og står klare.</p>
<p>Og slik er det, en himmelsk feiring venter mine trofaste, kalte og utvalgte, og nå er tiden inne for dem til å hvile for alltid fra sitt strev, det de har strevd med på jorden i sine leirhus, og de har arbeidet i kjødet som mine medarbeidere og har samlet og brakt mange til meg, Herren Jesus Kristus, slik at de kan motta evig frelse for alltid. For selv om deres kjød var fordervet i synd av Satan, har jeg gitt dem et formål og kalt dem til for alltid å forlate den forgjengelighet de var dømt til ved synden.</p>
<p>Og slik har de denne skatten i leirkar, at Guds kraft lever og bor i dem, og de gjorde mange mektige gjerninger i mitt navn, og jeg er den som ga dem kraft til å bli arvinger til frelse og arvinger til evig liv, og jeg har forløst dem og gitt den evige forskuddsbetalingen i den nye fødsel, og jeg har forseglet dem alle med løftets hellige ånd, ja, det ubrytelige løftets segl. Og nå er tiden inne for fullt ut å forløse den kjøpte eiendom, ja, alle som har gjort meg til Herre fra et trofylt hjerte, i visshet om at Jahve reiste meg opp fra de døde for aldri mer å dø. Nå er tiden for deres fulle forløsning, hvor de fullt ut vil motta av den forskuddsbetalingen de fikk av meg i den nye fødsel av Kristus i dere, håpet om herlighet!</p>
<p>Se! Hør min røst og forstå mine ord og vit at deres strålende fremtid ikke er år unna, ei heller er den satt til å komme i kommende jubelår, men den er over dere, mine elskede, og plutselig, i et evig øyeblikk, vil dere alle bli forvandlet, og forvandlingens tid er nå. Dere vil plutselig finne dere selv forvandlet til evig herlighet, og jeg vil kle dere i plettfrie kleder som aldri kan tilsmusses. Plutselig vil dere finne dere selv stående i Jahves tronsal, ja, i Lysets Fars evige prakt og herlighet, og dere vil for alltid ta del i hans evige natur, for dere er den levende Guds sønner, ja, alle som ble tatt fra Adam og forløst fra rød jord.</p>
<p>Og det var mitt sonende blod som ble utøst på jorden på Golgata som sikret deres frelse én gang for alle, da jeg ga opp mitt liv med ordene: «Det er fullbrakt!» Og jeg, Kristus Jesus, er for evig den oppstandne og opphøyde Herres Herre og Kongers Konge, fordi Jahve reiste meg fra de døde for aldri mer å dø! Jeg er den siste Adam, og jeg er menneskesønnen som har forløst menneskenes sønner som påkalte mitt navn og gjorde dem til evige Guds sønner, som for alltid skal leve i evig herlighet og evig prakt, og for alltid skal Jahve bli herliggjort i dem, og de i Jahve, for i meg, Yeshua HaMashiach, bor all fylde for evig, og Jahve skal være alt i alle, og for alltid skal vi bevege oss som én ny skapning og ett nytt menneske. Og dere, mine kalte, utvalgte og trofaste, er forløst for evig, og dere er i ferd med å forstå deres sanne liv, for deres liv er evigvarende. Så forstå at dere er døde, og deres liv er skjult med meg, Kristus Jesus, i Jahve. Når jeg, Kristus Jesus, som er deres liv, åpenbares, da skal også dere åpenbares med meg i herlighet. Vet dere ikke at deres sanne selv er skjult i meg, Kristus Jesus?</p>
<p>Så hvorfor er dere nedslåtte, mine utvalgte, mine trofaste, min Kirke og til og med min Brud? Jeg kommer for dere, og se, jeg nærmer meg for dere. Og jeg vil plutselig samle dere til meg. Og mens jorden spinner inn i dom og krig, vil himlene fryde seg over deres nærvær, og stor feiring vil det bli når Guds sønner for evig er forenet med sin Herres Herre og Kongers Konge i evig herlighet, og et nytt liv vil alle få. Og aldri mer skal det være en adskillelse mellom dem som er forløst ved Lammets blod og deres Far og deres Gud.</p>
<p>For nå er tiden inne da Jahve har valgt å begynne å åpenbare seg fullt ut for sin skapning, og hans fulle åpenbaring begynner med Guds hus, og han er i ferd med å åpenbare seg fullt ut for sine utvalgte og trofaste, ja, førstegrøden, for de som jeg samler til meg ved lyden av den siste basun, er førstegrøden fra de døde. Og nå er tiden inne for dem til å kjenne fullt ut, slik som dere alle er fullt kjent av meg og min Far. Og slik kunngjør jeg min tilsynekomst, og jeg råder dere, mine trofaste, til å fortsette å gjøre dere rede for min tilsynekomst, for nå er tiden inne da dommen begynner med Guds hus. Og plutselig vil det skje.</p>
<p>Se! Frykt ikke de kommende stormene som mange av dere ser samle seg: krigens stormer, stormer av kommende ulykker, stormer av naturkatastrofer som sannelig er i ferd med å finne sted. Forstå at ingenting på noen måte vil skade dere, selv om mange lever i fristelser og åndelig krigføring som er fullt vunnet i meg, Kristus Jesus. Se! Tiden for min tilsynekomst for mine trofaste er her, og ettersom fødselsveene er uopphørlige, vil de plutselig bli samlet og revet bort fra dommen som ikke er for dem.</p>
<div class="indent">
<p>Jeg kaller dere til deres hjem i himlene hvor deres lønn venter.</p>
<p>Jeg kaller dere hjem for å stå fremfor deres Herre, så dere kan motta for det som er gjort i legemet.</p>
<p>Jeg er Yeshua HaMashiach.</p>
<p>Jeg er brudgommen som nærmer seg for å hente min brud, for bryllupsdagen er nær.</p>
<p>Jeg kommer for dere, mine elskede, og tiden er nå.</p>
<p>Jeg er den som har gitt dere kraft til å bli arvinger til frelse og arvinger til evig liv.</p>
<p>Jeg kommer for dere for å rykke dere i sikkerhet til himlene, og tiden er nå.</p>
<p>Jeg, Yeshua HaMashiach, har sendt disse ord ved min tjener, og ved min tjener er disse ord blitt sendt.</p>
</div>
<p>Forbli rede og forlat ikke deres poster, og fortsett å våke for meg. Vær ikke troløse, men våk og forstå at tegnene på min tilsynekomst er verdensomspennende, og da vil dere plutselig stå i den evige nærhet av den store JEG ER!</p>
<p>Er De rede?</p>
</div>